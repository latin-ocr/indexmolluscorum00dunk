-Ἧ-

Clar. T. Davidson. Brachiopodum peritissimus. omnes huius classis species Japonicas
hucusque detectas in iisdem commentariis zoologicis tractavit.

Inter viros doctos, qui de fauna Molluscorum maris Japonici septentrionalis uberius scrip-
serunt, praesertim ratione habita distributionis geographicae multarum specierum, imprimis claris—
simi de Middendorff et de Schrenck laudandi sunt. Nomina eorum, qui singula Mollusca

Japonica variis temporibus descripserunt, hic non commemorabo.

Equidem, lector benevole, hoc libro indicem criticum et⁷ quantum fieri poterat absolutum
omnium, quae hucusque ex Japonia innotuerunt Molluscorum Tibi offero sperans fore ut Tibi
satisfecerim eo magis cum multae species novae iconibus illustratae uberius in eo tractatae sint.
Ex his disquisitionibus patet faunam Molluscotum Japonicam marinam magnam et multiplicem esse
sine dubio quod mare Japonieum a regionibus septentrionalibus usque ad insulas Philippinas lon-
gissime extensum est, ita ut ratione habita Molluscorum distingui possint fauna pacifica septen-
trionalis, fauna Japonica propria et fauna Indica vel potius Malaiana, quae quidem faunae, ut ex

ipsa rei natura sequitur, per transitus sensim conjunctae sunt.

In conscribendo hoc indice meo privata potissimum Molluseorum collectio haud exigua
per longum temporis spatium quinquaginta' paene annorum studiose aucta, maximam partem sub-
tilitate critica determinata, nec non bibliotheca copiosa mihi praesto erant. In locis allatis
plerumque opera ipsa auctorum comparare licuit veteres quoque respicienti, ceterum vero opus

Lischkeanum laudavi, cum in eo tam scriptores quam loci natales accurate indicati esse soleant.

Ad ordinem specierum systematicum quod attinet, methodum &atrum H. et A. Adams in
„yenera of recent Mollusea··' oblatam secutus sum, quamvis multa genera in hac dispositione nimis
sejuncta esse mihi videantur. Multas quoque species Adamsianas enumeravi, quas examinare haud

licuit; multae adhuc dubiae tempore, ut spero⁷ futuro patebunt.

Sed restat ut viris clarissimis gratias agam maximas ob subsidia in elaborando hoc libro
ab iis mihi oblata:

Guilielmo Burchard, qui Conchylia potissimum exoptata liberalitate solita dono mihi
dedit: Joanni Rein‚ collegae conjunctissimo, qui omnia Mollusca marina, quae ex itinere bienni
in Japoniam facto reportavit, in usum meum tradidit; clar. Ernesto Satow, phil. Dri, in urbe
Tokio legationi Anglicae adscripto, qni conchylia pretiosa ad me misit adjunctis nominibus apud
Japanos usitatis Theodoro Loebbecke Dusseldorpino‚ qui plura Molluseomm specimina mihi
commisit ut compararentur nec non opera quaedam rariora; Guilielmo Kobelt med. Dri.⁷ qui
collectionem Molluscorum Japonicorum parvam mihi commendavit species praesertim Adamsianas
continentem: denique Davidi Brauns Professori, qui Mollusca nonnulla misit prope Tokio lecta.

Omnibus his amicis gratias repetitas hic refero.

