—245—

Lima Japonica Dkr.

Tab. nostra 11. fig. ⁵3. 9.
Ztschr. fur Mal. vol. 24. pag. 70.

Testa ovata, plano-convexa, antice perparum hians, costulis minutissimis densissimis diver-
gentibus medio angulatim confluentibus instructa3 epidermide cornea induta, auriculae minimae
obtusangulae3 cardo crassiusculus obsolete plicatus, antice tuberculis binis munitus.

Mare Japonicum.

Singulae tantum valvae exstant vix 25 mill. altae, ambitu paululum variantes.

Haec species, quam nullibi descriptam aut depictam inveni, respectu habito costarum Limae
tenerae Chemnitzii respondet, sed forma angustiore, valvis minoribus convexioribus umbones versus
magis attenuatis nec non auriculis multo minoribus differt.

Spondylea.

Genus spondylus Lin.

Spondylus regius Lin.

Syst. Nat. ed. 10. pag. 690. Mus. Lud. Ulr. pag. 511. Rumphii Mus. pag. 156. no. 8. Ostreum echi-
natum maximum et monstrosum. Scin-oter Einl. vol. 3. pag. 205. Chemn. Conch. Cab. vol. 7.
pag. 85. fig. 471. Lam. anim. sans vert. ed. 2. vol. 7. pag. 187. Deless. Rec. Tab. 20. fig. 1. 2.
Sow. Thes. Conch. vol. 1. pag. 424. Tab. 84. fig. 30.

Specimen junius exstat 70 mill. altum, statura regulari, area cardinis subtiliter striata,
auriculis parvis valvisque convexis paene aequalibus insigne.

Costae magnae, in valva superiore sex, in inferiore septem, spinis longis distantibus erectis
inferne canaliculatis armatae sunt, costarum vero intervalla costellis numerosis inaequalibus im-
bricatis et aculeatis occupantur. Color vivide aurantius, interne albus excepto margine pariter au-
rantio. Specimina quoque inveniuntur tota alba (Delessert Rec. Tab. 20. fig. 2), rosacea, pallide
purpurea vel colore var-iegato tincta. Spondylus regius ad majores generis sui species pertinet et
ipsam capitis infantis magnitudinem aequat, ut jam docuit Linnaeus.

Spondylus regius Lin.‚ armatus Sow. et imperialis Chemn. habitu magis regulari, valvis
paene aequalibus spinisque longissimis insignes, propriam formant Spondylorum sectionem et in
speciminibus quibusdam fossilibus ex. gr. Spondylo spinoso Sow. telluris cretaceae repraesentatam.
Hae species solutae et liberae, vel aetate tantum juvenili lapidibus aliisve corporibus affixae sunt,
ita ut testae omnibus partibus perfectae regulariter crescere possint. Hanc Spondylorum divi-
sionem Eleutherospondylos nominaverim.

Spondylus Sinensis Sow.
Thes. Conch. vol. l. pag. 427. Tab. 137. fig. 32. 33. 34.

Varietates tres Japonieae exstant huius speciei e mari Sinensi satis cognitae, una paene
tota alba est, in umbone tantum fusco-variegata, altera ad umbonem sanguinea et livida, marginem
versus pallidior, tertia tota fusca, umbonem versus in colorem sanguineum transiens. Rarius speci-
mina quoque apparent colore croceo et sulphureo tincta. Squamae costarum laeves plerumque
depressae, raro erectae plus vel minus formam spatularum referunt.

